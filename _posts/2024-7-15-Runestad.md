---
title: "Ρούνσταντ"
date: 2024-07-15 01:53:00 +0300
categories: [Llagis, Locations]
tags: [City, Llagis]
author: Grumpy Gm
toc: false
comments: true
image: /assets/img/posts/2024-7-15/image1.jpg
---

# Ρούνσταντ

Το Ρούνσταντ είναι η έδρα του Αρν(Arne), του αρχηγού της **φατρίας της Μαύρης Αρκούδας**. Η πόλη ιδρύθηκε από τους επιζήσαντες της **Πράσινης Καταιγίδας**, ενός κατακλυσμικού γεγονότος που γέννησε τη ζούγκλα της **Χειμωνοπαγίδας(Wintersnare Jungle)**. Μετά την πτώση του **Σαν(Shun)**, η φατρία διατήρησε την σχετική ανεξαρτησία της, χάρις στην γεωγραφική της θέσης και το πολεμικό σθένος των κατοίκων της. Η φατρία ζει από το κυνήγι καθώς και την εκτροφή **Ξυραφοκέρατων(Razorhorns)**, ενός τεράστιου βοοειδούς που μοιάζει να είναι φτιαγμένο για το κλίμα της κρύα στέπας.
![Desktop View](/assets/img/posts/2024-7-15/image2.jpg){: width="1280" height="1024" }
_**Ξυραφοκέρατος**_

Οι άρχοντες του Ρούνσταντ πάντοτε είχαν αντιζηλίες και έχθρές με τον συμβολικό βασιλιά του Λάγκις και τους παρατρεχάμενους του. Οι σχέσεις μεταξύ **ΓκράιΘολμ(Grytholm)** και της φατρίας της Μαύρης Αρκούδας ήταν τεταμένες πολύ καιρό τώρα. Το λάδι στη φωτιά έφερε η ατίμωση και ο θάνατος της **Φρέγια Μπλαντρουν(Freyja Bloodrune)**, μιας ιέρειας του **Φάμιρ(Phamir)**, από άνδρες του βασιλιά. Ο σύζυγος της απέδωσε την άμεση και αιματηρή δικαιοσύνη που άρμοζε σε εκείνα τα καθάρματα. Όμως, ακόμα και αυτός ο φόρος αίματος δεν φαίνεται να είναι αρκετός για να κατευνάσει τα πολεμοχαρή πνεύματα.

Παράλληλα, σκοτεινές φήμες κυκλοφορούν στην πόλη. **Σουρίπτο** έχουν εμφανιστεί στα βουνά και περιοδικά στήνουν παγίδες και επιδρομές σε καραβάνια και ταξιδιώτες, κάτι πρωτοφανές ακόμα και για το Λάγκις. Φυλές αγρίων με αγνώστους σκοπούς λέγεται πως έχουν εγκατασταθεί στην πηγή **Χριμμπορν(Hrimborn Spring)**, τον τελευταίο τόπο ανάπαυσης του γενναίου πολέμαρχου **Χριμμπορν**. Τι να ζητάνε άραγε εκεί; Θέλουν να βεβηλώσουν τον τάφο του θρυλικού πολεμιστή; Ψάχνουν τμήματα του σκοτεινού φρούριου που στεκόταν εκεί αγέρωχο πριν το ρουφήξουν για πάντα τα σκοτεινά νερά της ζούγκλας; Είναι όργανα κάποιου άλλου σκοτεινού σκοπού; Κανείς δεν γνωρίζει.

Η πιθανότητα ενός πολέμου μοιάζει να είναι το μικρότερο πρόβλημα που θα αντιμετωπίσει το Ρούνσταντ. Ο χειμώνας και η **Μακριά Νύχτα** πλησιάζουν.