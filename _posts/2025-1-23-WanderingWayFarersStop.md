---
title: "Μια ιστορική αναδρομή για την Στάση του Περιπλανώμενου Ταξιδιώτη"
date: 2025-1-23 01:36:00 +0300
categories: [Llagis, Locations]
tags: [City, Llagis]
author: Grumpy Gm
toc: false
comments: true
image: /assets/img/posts/2025-1-23/image1.jpg
---

# Σταση του Περιπλανώμου Ταξιδιώτη, ημέρα 33η του μήνα Warpeak, 200 A.S. (After Shun)(xρόνια μετά την πτώση του Σαν), Βράδυ

Η **Στάση του Περιπλανώμενου ταξιδιώτη( Wildbound Wayfare's Stop)** είναι μία πόλη χτισμένη πάνω στα ερείπια ενός αφανισμένου οικισμού, οι κάτοικοι του οποίου λάτρευαν τον Σαν(Shun). Ιδρύθηκε από τον **Τιβέριο Στατίνικο Τάνικο(Tiberius Statinikus Tanikus)** και τον **Γκάλο Μέλισο(Gallus Mellisus)**, εμπόρους του **Νέου Βοθ(New Voth)**, πριν από δέκα χρόνια και αποτελεί σημαντικό εμπορικό κόμβο για το Βόρειο Λάγκις.

Υπήρξαν αρκετές εντάσεις στο συμβούλιο που έγινε στο Ρούνσταντ για το θέμα των εμπόρων. Ο οικισμός θεωρούταν καταραμένος ενώ άλλοι υποψιάζονταν πως ήμασταν πράκτορες του **Ρεσπούμπλικα Οστιουμ(Respublica Ostium)**. Αν και θα περίμενε κανείς πως αυτοί οι φόβοι θα καθιστούσαν αδύνατη την παραχώρηση άδειας εποικισμού, ο Αρν, άρχοντας του Ρούνσταντ, έδωσε τις ευλογίες του στο εγχείρημα του Τιβέριου. "Κάποτε σε εκίνο το μέρος οι καταραμένοι από τον Φάμιρ(Phamir) έψαχναν τρόπους να ζήσουν για πάντα. Τώρα πια το σημαντικότερο ζήτημα είναι πώς θα κερδίσουν το χρυσάφι της επόμενης ημέρας", είχε πει και γέλασε σαρδόνια όταν τον ρώτησαν για αυτό. Φυσικά, το Ρούνσταντ έχει προτεραιότητα στις εμπορικές συναλλαγές και ως αποτέλεσμα έχει αποκτήσει μεγαλύτερη ανεξαρτησία από την πρωτεύουσα του Γκρίθολμ(Grytholm).

Έτσι λοιπόν, ακολουθήσαμε τον Τιβέριο στο Λάγκις και στην αρχή όλα πήγαιναν περίφημα. Η πόλη και η εμπορική της συντεχνία εντάχθηκαν ομαλά στο Βόρειο Λάγκις, παρά τους ενδοιασμούς των ντόπιων, και αποτέλεσαν ελκυστικό προορισμό για όποιον ήθελε να δοκιμάσει την τύχη του ως έμπορος. Όμως, τα τελευταία χρόνια η πόλη αντιμετωπίζει δυσκολίες. Πολεμιστές από το **Έλντερτουν(Eldertun)**, ελέγχουν το νότιο πέρασμα προς την Στάση του Περιπλανώμενου Ταξιδιώτη. Ως αποτέλεσμα, οι έμποροι πρέπει να πληρώνουν μεγάλες ποσότητες χρυσού στον **Βίγκοτ(Vigot)**, ο οποίος δεν διστάζει πολλές φορές να παρακρατήσει και κάποιο από το εμπόρευμα τους. Ακόμα και εγώ με το ζόρι τα φέρνω βόλτα πια και αυτό γιατί έχω ενώσει το καραβάνι μου με αυτό ενός άλλου επιφανή έμπορου για ασφάλεια. Φυσικά, ο Βίγκοτ είναι αρκετά έξυπνος ώστε να μην πειράζει οτιδήποτε προορίζεται για το Ρούνσταντ. Φήμες λένε ότι ακόμα και ο Αρν έχει αρχίσει να δυσανασχετεί για το θέμα και σκοπεύει να στείλει στρατό εκεί. Όπως και να έχει, ένα μεγάλο τμήμα του πληθυσμού της πόλης έχασε ότι είχε και χρεώθηκε για μια ζωή. Πολλοί έμποροι εξαφανίστηκαν και άλλοι αυτοκτόνησαν για να γλυτώσουν από τα χρέη. Το αποτέλεσμα είναι ίδιο: χήρες και ορφανά γεμίζουν το **Κοίλωμα της Τέφρας**.

Σαν να μην έφτανα όλα αυτά, οι φήμες για τις εξαφανίσεις νεαρών κοριτσιών από τα πιο φτωχά τμήματα της πόλης είχαν αρχίσει να οργιάζουν. Ο Τιβέριος έμοιαζε να αδιαφορεί ή να μην μπορεί να κάνει κάτι για τα προβλήματα της πόλης του. Ψίθυροι πως ήταν άρρωστος και δεν είχε πια τα λογικά του αντηχούσαν στα σοκάκια της πόλης και σε όποια δεξίωση έτυχε να παραστώ. Μέχρι και πρόσφατα η κατάσταση έμοιαζε να πηγαίνει από το κακό στο χειρότερο. Όμως κάτι συνέβη... Χάρις στον **Ιουλιανό**, τον γιο του Τιβέριου, και την βοήθεια **κάποιων ξένων** από το Ρούνσταντ, σκοτεινά γεγονότα ήρθαν στην επιφάνεια. Ο Τιβέριος και άλλοι επιφανείς εμπόροι συνδέονταν με μια δαιμονική σέκτα που βρισκόταν πίσω από τις εξαφανίσεις! Δεν θα ξεχάσω ποτέ την μέρα της εκτέλεσης του ελεεινού προδότη. Ο Ιουλιανός ντυμένος στα λευκά και βαμμένος με το αίμα του πατέρα του από την κορυφή ως τα νύχια, να στέκεται σαν τον δεύτερο ερχομό του Σεράπι και να υπόσχεται πως ένα καλύτερο μέλλον θα ανατείλει για την πόλη μας! Όμως είναι δύσκολο να το φανταστώ, όταν για τόσα χρόνια σκοτάδι έχει πνίξει το κάποτε εκτυφλωτικό φως της πόλης. Όταν από αναδυόμενο κέντρο αγοράς και εμπορίου μετατράπηκε σε μια γκροτέσκα παρωδία του εαυτού της. Μια πόλη μαστιζόμενη από φτώχεια, στο έλεος κάθε αδίστακτου μαχαιροβγάλτη και με τους δρόμους της γεμάτους παιδιά και γυναίκες που πουλάνε το κορμί τους για λίγο ασήμι... Έχω αρχίσει να πιστεύω πως ίσως να έκανα λάθος...

Αυτό είναι πια η Στάση του Περιπλανώμενου Ταξιδιώτη. Αυτό που κάποτε ξεκίνησε ως ένα λαμπρό όνειρο, τώρα πια είναι ξεθωριασμένο από την σκληρή πραγματικότητα του Λάγκις. Ομώς η απελπισία μας έδωσε πνοή σε μια σπίθα ελπίδας. Ο καιρός θα δείξει αν αυτή η σπίθα θα μπορέσει να αποτινάξει από πάνω μας την παγωνιά του Λάγκις ή αν τελικά το μόνο ριζικό που επιφυλάσσει για τους εμπόρους ετούτος ο τόπος είναι ο θάνατος και η λήθη. Το μόνο που επιθυμώ, είναι ο **Σεράπις** να μου δώσει δύναμη για τις μέρες που έρχονται...

---
  **ΑΠΟ : `Hμερολόγιο ενός εμπόρου της Στάσης του Περιπλανώμενου Ταξιδιώτη`**