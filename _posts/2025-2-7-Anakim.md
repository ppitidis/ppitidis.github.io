---
title: "Περί των Άνακιμ"
date: 2025-02-07 2:16:00 +0300
categories: [Llagis, Blighted]
tags: [Anakim, Blight, Race, Outsiders]
author: Grumpy Gm
toc: false
comments: true
image: /assets/img/posts/2025-2-7/image1.jpg
---

> # Ρούνσταντ, ημέρα 7η του μήνα HarvestMight, 250 χρόνια Α.F(After Phamir’s Descent)

Στο **Καταφύγιο των Ψιθυρίζουντων Σκιών** όταν ήμουν παιδί είχαν πέσει στα χέρια μου αραχνιασμένοι πάπυροι από δέρμα ξυραφοκέρατου. Η γνώση είναι δύναμη και παρόλο που η ιστορία μας πριν από τον Σαν έχει χαθεί στα βάθη των αιώνων, κάποιοι πάπυροι διασώθηκαν από εκείνη την σκοτεινή περίοδο. Τέτοια έγγραφα μπορούν να μας διαφωτίσουν για διάφορα αλήθειες αυτού του κόσμου. Όταν ήμασταν νεότεροι, ο **Αρν** θεωρούσε πως σπαταλούσα τον χρόνο μου με ανοησίες και μπορεί να έχει δίκιο. "Εικασίες και μύθοι βρίσκονται παντού αλλά τα έργα του Φάμιρ και η ελευθερία που μας δόθηκε είναι κάτι που αναπνέω κάθε μέρα" μου είχε πει. Συμφωνώ μαζί του. Στο τέλος η μόνη αλήθεια είναι αυτή της Ζωντανής Καταιγίδας. Όμως η πρόσφατη του εκμυστήρευση του σε μένα, έφερε στο νου κείμενα που είχα διαβάσει πριν από καιρό. Δεν ήταν λιγότερο απίστευτα από άλλα όμως δεν μπορούσα να σταματήσω να τα σκέφτομαι για καιρό. Θα γράψω κάποιους όρους αυτολεξεί μιας ακόμα και τώρα δεν ξέρω τι σημαίνουν. Δεν μιλάω φυσικά για τίποτα άλλο πέρα από την γνωστή μάστιγα των **Άνακιμ**.


Βαναυσότητα. Αυτό είναι το μόνο μπορούσε να χαρακτηρίσει κανείς το μυαλό των Παρείσακτων(Outsiders). Πως αλλιώς μπορεί να εξηγήσει κανείς την δημιουργία των Άνακιμ;
Πολλοί σοφοί πιστεύουν πως για τους ξένους δυνάστες δεν ήταν πάρα ένα έσχατο όπλο όταν όλα πια είχαν χαθεί. Το μόνο που έμενε στους ηττημένους ήταν να φτύσουν στα μούτρα αυτού του κόσμου πριν την αναπόφευκτη πτώση τους. Επαναστάτες, σκλάβοι από τα Deeps και ανθρώπινοι προδότες χρησιμοποιήθηκαν ως πειραματόζωα για την δημιουργία ενός βιολογικού όπλου. Ύστατος σκοπός του η καταστροφή όλης της ανθρώπινης και ημιανθρώπινης(demihuman) ζωής της Υστερινής Γης. Ακόμα και στους αιώνες που ακολούθησαν πολλοί Ιμπεριάτορες τροποποίησαν τα Άνακιμ, διαστρεβλώνοντας την κάποτε ανθρώπινη φύση τους μέσω διεστραμμένων πειραμάτων. Μια τόσο θλιβερή και τραγική ύπαρξη. Με τόσο μεγάλο δολοφονικό μένος για όλη την πλάση.

Υπάρχουν διάφορα είδη Άνακιμ αλλά σε όλα επικρατεί το **Μίσος**. Αυτό το αρχαίο **Σαράκι(Blight)** τα μολύνει με ανεξέλεγκτο μένος προς οποιαδήποτε (ημί)ανθρώπινη φυλή. Κάποιοι λόγιοι πιστεύουν ότι αυτό μπορεί να οφείλεται σε κάποιο είδος φερεμoνικού δείκτη ή σε μαγειογενή ψυχική δυσαρμονία. Όποια και να είναι η αλήθεια, για τα Άνακιμ όλες οι άλλες φυλές της ανθρώπινης γενιάς είναι ανυπόφορα απεχθής. Το Μίσος εντείνεται από τα έμφυτα επιθετικά και σκληρά ένστικτα που τους έχει φυτέψει το Σαράκι. Ένα Άνακιμ φέρεται με πανομοιότυπο τρόπο με αυτό ενός ψυχοπαθή. Χωρίς ενσυναίσθηση και με μόνη πυξίδα την προσωπική απόλαυση, δεν υπάρχει καμία διαστροφή αρκετά διεστραμμένη για αυτά. Απολαμβάνουν τα βασανιστήρια, τις σφαγές και τις ποταπές και άμετρες καταχρήσεις.

Από όλα αυτά το μόνο που μπορώ να πιστέψω είναι η μοχθηρία που διακατέχει αυτή την φάρα. Η τελευταία φορά που το Λάγκις αντιμετώπισε σοβαρή απειλή από Άνακιμ, ήταν όταν πολεμήσαμε ενάντια στον στρατό του **Όνγκουλ**. Εκείνος ο δαιμονικός μάγος ήταν μια ζωντανή πληγή για το Ρούντσταντ, αλλά με την βοήθεια της φυλής των Ξυραφοκέρατων και των Αλεπούδων του χιονιού καταφέραμε και συντρίψαμε τον στρατό του. Εκείνος και ένα μικρό απόσπασμα κατάφεραν να γλυτώσουν από την δίκαιη οργή του Φάμιρ, όμως δεν τον ξαναείδαμε ποτέ. Έτσι το βόρειο Λάγκις γνώρισε για λίγο καιρό την ελευθερία. Μέχρι τον ερχομό των στρατευμάτων του **Νέου Βοθ**. Όμως αυτό είναι μια άλλη ιστορία.


Είναι φυσικό να νιώσει κανείς οίκτο για τα Άνακιμ. Ειδικά αν θεωρήσει κανείς πως τα αρχαία κείμενα είναι αληθινά. Δεν υπάρχει τίποτα πιο φριχτό από εκείνους που ήταν κάποτε άνθρωποι, να στρέφονται ενάντια σε αδερφούς και φίλους. Όμως δεν πρέπει να ξεχνάω! Ένα τέτοιο έλεος είναι μονόδρομος προς ένα βάναυσο τέλος. Το Λάγκις μένει καθαρό από αυτά τα τέρατα μόνο και μόνο γιατί είναι γενιά πολεμιστών που μπορεί να κρατήσει μακριά κάθε επίδοξη φατριά Άνακιμ. Μόνο ο τρόμος μπορεί να αλυσοδέσει το Μίσος και τα μόνα λόγια που καταλαβαίνει ένα Άνακιμ είναι μια λεπίδα στον λαιμό του. Ιστορίες και φήμες μιλάνε για την **Πόλη της Σερούλ**, το μοναδικό μέρος όπου αυτά τα αποβράσματα έχουν καταφέρει να ιδρύσουν κάτι που να αγγίζει έστω και λίγο το ανθρώπινο. Όμως ακόμα και οι διδαχές του Ματωμένου Θεού δεν φτάνουν για να νικήσουν το Μίσος. Δεν είναι παρά ζήτημα χρόνου πριν ενδώσουν στα βασικά τους ένστικτα και τότε το μόνο πράγμα που θα ματώσει θα είναι το Γκάιρ(Gyre).

Ο άρχοντας Αρν πιστεύει πως μπορούμε να χρησιμοποιήσουμε τα Άνακιμ για να εξαφανίσουμε από προσώπου γης ότι έμεινε από τα έργα του Όνγκουλ. Ίσως ακόμα να συνυπάρξουμε ειρηνικά. Θεωρώ πως είναι πολύ αισιόδοξος. Όμως, όποια και αν είναι ή ήταν τα κατορθώματα του ποταπού μάγου, η δύναμη του Σαν και των υπηκόων του δεν πρέπει να πέσει στα χέρια κανενός όποιο και αν είναι το κόστος. Η σάρκα είναι αδύναμη και ο Ψυχρός Ήλιος πάντα υποσχόταν δελεαστικά δώρα στους ακολούθους του. Στο τέλος όμως είναι το ίδιο : τρέλα και παράνοια. Ένα αθάνατο κορμί και ένας διαστρεβλωμένος νους. Μια κατάρα χειρότερη από οποιοδήποτε βασανιστικό θάνατο. Μια μοίρα χειρότερη και από αυτή ενός Άνακιμ.

---
> **`Ημερολόγιο του Ρέιν, συμβούλου και φίλου του άρχοντα Αρν`**
